# Solitario 
Numero di giocatori:1 

Tipologia carte: Carte Francesi (4 semi) 

Il gioco prevede che si distribuiscano 9 colonne di carte, l’ultima carta di ogni colonna sarà sempre scoperta. Le carte sono disposte nella colonna da destra verso sinistra in numero crescente (es: nella prima colonna avremo una carta, nella seconda due, ecc) fatta eccezione per le colonne 7,8 e 9 in cui il numero di carte è uguale per tutte ed è pari a 7; Avremo dunque un totale di 42 carte incolonnate. Le 10 carte restanti sono così sistemate: I 4 assi sono disposti in 4 rispettive caselle chiamate basi situate in alto a destra, le restanti 6 carte sono invece disposte in alto a sinistra in sei rispettivi spazi. 

Lo scopo del gioco è quello di formare 4 pile di carte, le carte vanno spostate dalle colonne o dalle 6 postazioni situate a sinistra verso le 4 basi contenenti gli assi dei 4 semi diversi. Ogni pila deve essere dello stesso seme, inoltre le carte devono essere disposte in ordine dall’asso al re (A-2-3-4-5-6-7-8-9-10-fante-dama-re). 

Le carte possono essere spostate dalle colonne secondo le regole seguenti: si può aggiungere una carta sopra un’altra carta scoperta se la carta che si vuole aggiungere è di colore diverso e di un valore immediatamente inferiore. Le carte possono essere spostate da colonna a colonna singolarmente. Le 6 carte poste in alto a sinistra possono essere utilizzate dal giocatore e quindi incolonnate in qualsiasi momento si voglia seguendo sempre i criteri sopracitati. Se una carta in una delle colonne viene spostata a quel punto si scoprirà automaticamente la carta sottostante, se una delle 9 postazioni resta sguarnita di carte, quest’ultima può essere utilizzata per spostare qualsiasi carta si voglia. L’obiettivo è di poter impilare le carte in ordine crescente nelle 4 basi contenenti i 4 assi, dunque ogni qual volta viene liberata una carta di valore immediatamente superiore questa può essere impilata seguendo i criteri precedenti. Allo stesso modo in qualunque momento il giocatore ha la possibilità di riportare giù una carta precedentemente impilata in una delle basi e dunque rimetterla nelle colonne, invece per quanto riguarda le 6 carte situate in alto a sinistra quest’ultime una volta incolonnate non possono più essere riportate su . 

Il gioco termina in caso di vittoria ovvero nel momento in cui le 4 basi conterranno le carte correttamente impilate oppure in caso di sconfitta ovvero nel momento in cui il giocatore non avrà più mosse consentite a sua disposizione.  
